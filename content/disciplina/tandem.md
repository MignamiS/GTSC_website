+++
caption = "In sella ad un tandem"
date = "2017-05-08T19:06:50+02:00"
descrizione = "Come per lo sci, anche nel tandem, i benefici che un cieco può trarne sono enormi: maggiore forma fisica con accresciuto senso dell'equilibrio e dell'orientamento ed una maggiore forza morale che stimola il desiderio d'indipendenza e di autonomia."
immagine = "/img/tandem.jpg"
title = "Tandem"

+++

{{< figure src="/img/tandem.jpg" caption="In sella ad un tandem" class="fig" link="/img/tandem.jpg" >}}

L'UNITAS e il GTSC organizzano ogni anno un rally, una festa sportiva al Centro nazionale della gioventù di Tenero. Li è nata l'idea e la passione per la bicicletta, il tandem ovviamente, dove la guida sta davanti e il cieco dietro.

Nel 1984 il gruppo al gran completo ha effettuato il Tour des Vignerons scendendo il Vallese dal passo della Nufenen e pedalando nella Svizzera Romanda. Gli anni seguenti è stata la volta del giro dell'Appenzello, poi del Giro delle risaie in Piemonte, del Giro di Romagna, del Giro di Ravenna-S.Marino e del lago di Costanza e alcune tappe del Giro della Svizzera.

Come per lo sci, anche nel tandem, i benefici che un cieco può trarne sono enormi: maggiore forma fisica con accresciuto senso dell'equilibrio e dell'orientamento ed una maggiore forza morale che stimola il desiderio d'indipendenza e di autonomia.

I tandem, per questo genere di attività sono molto sofisticati, da fare invidia alle migliori biciclette da corsa. Il loro peso va dai 17 kg per i più competitivi ai 25 kg, a dipendenza del modello. Essi sono dotati di 10-18 rapporti e in pianura si possono sviluppare medie superiori ai 40 chilometri orari. La sicurezza è garantita da tre freni di cui uno a disco o a tamburo sulla ruota posteriore, oltre ai tradizionali a "tampiní".


Ecco alcune delle maggiori tappe affrontate:

- 2004 Salsomaggiore
- 2006 Salsomaggiore
- 2007 Oltrepo' Pavese
- 2008 Vallemaggia
- 2009 Mantova
- 2011 Cremona
- 2011 Vallemaggia
- 2012 Cremona
- 2013 Cremona

Non va inoltre dimenticato l'annuale appuntamento del **Giro del lago di Lugano** del 1° Maggio.
