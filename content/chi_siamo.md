+++
date = "2017-05-06T17:25:12+02:00"
title = "Chi siamo"
layout = "2_3_columns"
immagine = "img/alalin.jpg"
didascalia = "Il GTSC sull'Allalin (VS) nel 1984"
alt = "Un gruppo di persone con gli sci ai piedi, in fila indiana mentre risalgono un pendio nevoso"

+++

> "Quali emozioni, quali gioie prova un cieco nello sci?"
>
> "Le stesse di tutti quelli che praticano lo sci, tuttavia in modo più profondo e sentito. Perché partecipo alla gioia della mia guida: un amico, che mi segue come un'ombra, che conosce le mie reazioni, i miei limiti e sa interpretare le mie aspirazioni, liberandomi su pendii di neve polverosa. (…) Lasciatemi continuare a sognare! Anche questo mi aiuta a ritrovare, giorno dopo giorno, la gioia di vivere". (Rino Bernasconi)

Il "Gruppo Ticinese sportivi Ciechi e Ipovedenti" (GTSC) è un'associazione sportiva del tipo Sci Club, affiliata alla Federazione Svizzera di Sci (FSS), alla Federazione Sci della Svizzera Italiana (FSSI) e all'Unione Centrale Svizzera per il bene dei ciechi.


Filosofia e obiettivi
----------------------

L'obiettivo è quello di praticare in comune un 'attività sportiva che coinvolge due persone in una stessa entusiasmante esperienza. La guida ed il cieco stabiliscono un rapporto stretto ed inscindibile. Solo quando i desideri e le necessità di entrambi sono indirizzati verso il medesimo obiettivo e solo quando il partner viene accettato completamente, lo sci diventa gioia, libertà e sicurezza. Questa è integrazione.

Con la pratica e l'insegnamento dello sci e di altre discipline sportive, e con l'organizzazione di manifestazioni sportive, ricreative e di altro genere, Il GTSC si propone di allargare lo spirito di solidarietà e di amicizia tra i soci. In particolare tramite:

- L'organizzazione di uscite sportive di gruppo o singole;
- L'organizzazione di manifestazioni ricreative;
- La preparazione e l'aggiornamento di monitori e guide dello sci alpino, dello sci di fondo e di altre discipline sportive;
- L'organizzazione di manifestazioni promozionali con enti, gruppi o associazioni interessati all'attività sportiva con i ciechi e ipovedenti.


Dicono di noi
--------------

[Un cieco sul Monte Bianco](/dati/presse/Montebianco-1986.pdf) (Argomenti, novembre 1986)

[Sciare al buio con le parole](/dati/presse/Sciare-al-buio-con-le-parole.pdf)(di Netoska Rizzi, CdT 16 gennaio 2013)

[GTSC, sintonizzati con la natura](/dati/presse/GdP-2013-02-07_23_spo.pdf) (di Cristina Vonzun, GdP, 7 febbraio 2013)

{{< glyphicon "menu-right" >}} [Tutti gli articoli](/presse)
